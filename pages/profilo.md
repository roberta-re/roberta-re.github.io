---
layout: page
title: Profilo
permalink: "/profilo/"
image: assets/images/roberta.jpg
---

Mi appassionano i **processi creativi** che nascono dalle relazioni tra le persone, **ascoltare e interpretare le esigenze** mettendole al centro del progetto, disegnare le loro storie, dare espressione, forma e colore alla loro identità. Amo avvicinare e fare sintesi di interessi apparentemente diversi come l’architettura, l’arte, il disegno e il movimento.

Sono irrimediabilmente curiosa.

Mi sono laureata nel 2005 e da subito il mio interesse si è rivolto principalmente alla **progettazione architettonica**, alla ricerca di un’estetica sensibile ed **inclusiva** che tenesse sempre presente il proprio peso a livello sociale e culturale. Perché **l’architettura ha a che vedere con gli spazi dell’uomo e per l’uomo**: si progettano oggetti, spazi domestici, spazi collettivi, processi di sviluppo sociale.

Lo stimolo creativo nella sua varietà possibile è inesauribile soprattutto se si hanno curiosità e la possibilità di farsi contaminare da esperienze diverse. Nel mio vissuto l’occasione è nata spesso in ambiti paralleli, soprattutto entrando **a contatto con realtà sociali vicine al modo della disabilità e dello sport**. Da qui, ma non solo in questo ambito, sto tentando di fare sintesi delle varie competenze acquisite e continuando a ricercare un modo creativo e possibilmente utile di coltivare questo lavoro.

Credo che per avere della buona architettura sia importante tornare a dibattere di cultura, a sporcarsi le mani di terra e a ridare peso alle qualità estetiche oltre che funzionali ed energeticamente sostenibili del costruito. Va ri-attribuita la **valenza sociale ed intellettuale** al progetto e al pensiero urbanistico, sempre più sintesi di tante variabili quante sono le necessità che l’uomo, la collettività e l’ambiente richiede. Cogliere le costanti nella metamorfosi.

[CV_RobertaRe](/assets/files/CV_RobertaRe_2026.pdf)
